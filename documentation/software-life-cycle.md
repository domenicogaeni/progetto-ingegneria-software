# ♻️ Software Life Cycle @Paolo Mazzoleni

Per il processo di sviluppo il team ha scelto un approccio di tipo Agile poiché meglio si adatta alla nostra metodologia di lavoro:

- Consideriamo importante il team, le abilità e le interazioni tra di noi. I lavori vengono assegnati in base alle capacità che ognuno possiede. Se uno della squadra si accorge che il compito va oltre le sue competenze, avvisa gli altri e se ne discute insieme.
- Nel team non c’è una struttura di tipo gerarchico: ci consideriamo tutti allo stesso livello. Questo ci porta ad essere più compatti e motivati.
- Consideriamo più importante un prodotto software funzionante che spendere troppo tempo sui documenti: a sviluppo iniziato, se ci accorgiamo che ci sono punti da implementare che non avevamo in precedenza considerato, li andiamo ad aggiungere poi alla documentazione.
- Utilizziamo la tecnica del pair programming: per lo sviluppo dei lati front-end e back-end, gli sviluppatori hanno l’opportunità di lavorare in coppia: uno dei due scrive il codice mentre l’altro funge da supervisore e revisore; i due possono cambiarsi di ruolo.
- Durante lo sviluppo del software utilizziamo la tecnica del timeboxing: suddividiamo lo sviluppo del codice in intervalli temporali entro i quali dobbiamo sviluppare determinate funzionalità.
- Diamo molta importanza alla collaborazione con il cliente, infatti Mario partecipa agli incontri settimanali, che siano virtuali (tramite Google Meet) o di persona: durante questi il team lo aggiorna sullo stato dei lavori per quanto riguarda la documentazione e il project plan e gli mostra fino a che punto è arrivato lo sviluppo delle funzionalità incluse nel prototipo.
- Il team è propenso al cambiamento e punta a rispondergli in maniera adeguata. Se il cliente avanzasse delle richieste in fase di implementazione o comunque dopo l’avvenuta stesura dei requisiti, cercheremo di fare in modo di accontentarlo stando in ogni modo attenti a quello che si è sviluppato fino a quel momento.
- In accordo con il cliente, il team si è prefissato l’obiettivo si sviluppare un prototipo di quello che sarà il sistema finale; sarà poi Mario a presentarlo a possibili investitori per ricevere un finanziamento. Saranno incluse solo le funzionalità base descritte nel project plan, per poter dare una dimostrazione del funzionamento del nostro prodotto.

Come approccio di progettazione software per lo sviluppo del sistema ci siamo attenuti alla model-driven architecture (MDA), o architettura guidata dal modello.